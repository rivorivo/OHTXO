1.9.2015:

Aloitusluennon jälkeen tein Github-repositorion, dokumentaatiokansion sisältöineen, sekä Netbeans-projektin ym. vaadittavat Deadline-1 -tehtävät.
Käytetty aika: n. 3h

7.-9.9.2015

Deadline 2:n ohjeiden mukaisesti viikon puhteena ristinollan oleellisen ohjelmalogiikan sisältävän "Logiikka"-luokan toteutus, sekä testien tekeminen. Lisäksi Pit-raportin generointi ja kansioon sijoittaminen sekä luokkakaavion piirtäminen.
Käytetty aika n. 6h

14.-16.9.2015

Lähdin tekemään käyttöliittymä-luokkaa. Parin tunnin ihmettelyn jälkeen huomasin kurssisivun "Yleistä"-osiota lukiessani, että graafisen käyttöliittymän voi toteuttaa Swing GUI builderilla ja päätin kokeilla sitä. Lopputuloksena peli on edistynyt pisteeseen, jossa sillä voi kaksi pelaajaa pelata toisiaan vastaan ja se osaa laskea voitot ja tasapelit.
Käytetty aika n. 8h

20.9.2015

Luin koodikatselmointi palautteen ja arvion oman katselmoitavani tutustuttuani työhönsä.
Käytetty aika n. 2h

21.9.2015

Pushasin GitHubiin viimeviikolla pushata unohtuneet dokumentoinnit ja pienet bugikorjaukset.
Käytetty aika n.5min

24.9.2015

Tein koodipalautteen pohjalta muutoksia, mm. poistin parit ylimääräiset importit ja korjasin väärän voittajan ilmoittamisen bugin. Poistin myös Logiikka-luokkasta tarpeettomaksi jääneitä rivejä ja päivitin luokkakaavion. Muokkasin testejä toimiviksi ja päivitin Pit-raportin. Logiikkaluokan testien rivikattavuus on nyt 85% ja mutanteista tapettu 74%. Kommentoin myös vähän UI-luokkaa JavaDocilla (Logiikka-luokkaan sen tein jo aikaisemmin).
Käytetty aika n.5h

28.9.2015

Loin tekoälyn, joka osaa blokata melkein kaikki vastustajan kahden merkin rivit ja siirtää voittavan siirron oman kahden merkin rivinsä perään.
Käytetty aika n.4h

1.-2.10.2015

"Tekoaly"-luokan tekeminen tiputti testikattavuuden alle 50% joten aloin tekemään testejä luokalle. luokassa on nyt käytännössä testattu kaikki oleellinen, vain kaikkien eri voitto- ja häviöyhdistelmien tunnistuksen testaus on tekemättä ja se tekee rivikattavuudesta alhaisen. Laitoin tekoälyn siirtämään keskimmäiseen ruutuun(jos se on vapaana eikä tarvitse blokata mitään tai saa voittoa), jotta sen mahdollisuudet paranisivat hieman. Tekoälyn saa kätevästi "pois käytöstä" poistamalla yhden rivin, joten aion liittää kyseisen ominaisuuden käyttöliittymään, kun ehdin. 
Lisäksi päivitin luokkakaavion, tein kaksi sekvenssikaaviota, laitoin javadocit kuntoon ja päivitin pit-raportin. 
Käytetty aika n.8h
